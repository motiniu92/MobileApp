<resources>
    <string name="app_name">দৈনিক সংবাদ</string>
    <string name="kaseno">Read more</string>
    <string name="kasenoBistarito">দেশে ক্যাসিনোর সরঞ্জামাদি আনা গেছে খুব সহজেই। অনেকে কৌশল করেছেন, এনেছেন অন্য পণ্যের আড়ালে। আবার কেউ কেউ এনেছেন সরাসরি, নিয়মনীতি মেনেই। কেননা, আমদানিনীতিতে আমদানি–নিষিদ্ধ পণ্যের তালিকায় ক্যাসিনোর যন্ত্রপাতি নেই।

জাতীয় রাজস্ব বোর্ড (এনবিআর) সূত্রে জানা গেছে, হাতে গোনা কয়েকটি আমদানিকারক প্রতিষ্ঠান খেলার সামগ্রী হিসেবে ঘোষণা দিয়েই ক্যাসিনোর টেবিল ও যন্ত্রপাতি এনেছে। আবার একটি-দুটি করে স্লট মেশিন, পোকার সেট, মহজং টেবিল, চিপস—এ রকম অনেক পণ্য এসেছে নানা ধরনের পণ্যের চালানের আড়ালে। বেশির ভাগ ক্ষেত্রেই এসব আনা হয়েছে চীন থেকে। রাজধানীর কমলাপুর অভ্যন্তরীণ কনটেইনার টার্মিনাল, চট্টগ্রাম কাস্টম হাউস ও বেনাপোল কাস্টম হাউস দিয়েই মূলত এসব পণ্য খালাস করা হয়েছে।


ক্যাসিনোর যন্ত্রপাতি আমদানি করেছে এমন ছয়টি প্রতিষ্ঠানের খোঁজ পেয়েছে জাতীয় রাজস্ব বোর্ডের (এনবিআর) শুল্ক গোয়েন্দা ও তদন্ত অধিদপ্তর। প্রতিষ্ঠানগুলো হলো সিক্স সি করপোরেশন, নিনাদ ট্রেড ইন্টারন্যাশনাল, বেস্ট টাইকুন এন্টারপ্রাইজ, নিউ হোপ অ্যাগ্রোটেক লিমিটেড, পুষ্পিতা এন্টারপ্রাইজ ও এবি ট্রেড ইন্টারন্যাশনাল। সরেজমিনে দেখা গেছে, অন্তত তিনটি প্রতিষ্ঠানের ভুয়া ঠিকানা ব্যবহার করা হয়েছে। শুল্ক গোয়েন্দারা এসব প্রতিষ্ঠানের মালিকদের খোঁজে নেমেছেন।

এ বিষয়ে শুল্ক গোয়েন্দা ও তদন্ত অধিদপ্তরের মহাপরিচালক শহিদুল ইসলাম প্রথম আলোকে বলেন, ‘আমরা বেশ কয়েকটি আমদানিকারকের বিল অব এন্ট্রি পরীক্ষা করে জুয়ার মেশিন আমদানির প্রাথমিক তথ্য পেয়েছি। এখন এসব প্রতিষ্ঠানের মালিকদের খুঁজে বের করা হচ্ছে। এতে এ প্রক্রিয়ার সঙ্গে কারা জড়িত, তা জানা যাবে। ইতিমধ্যে নানামুখী গোয়েন্দা উদ্যোগ নেওয়া হয়েছে। শুল্ক ফাঁকি দেওয়া হলে তা আদায় করা হবে।’</string>

    <string name="bagorataka">বগুড়া পৌরসভা বাংলাদেশ ব্যাংক থেকে ২৪০ বস্তা টাকার বর্জ্য সংগ্রহ করে তা ট্রাকে করে শাজাহানপুর উপজেলার উন্মুক্ত খাউড়ার বিলের পানিতে ফেলে। এ নিয়ে গত মঙ্গলবার হুলুস্থুল কাণ্ড ঘটে। পরে বাংলাদেশ ব্যাংক থেকে জানানো হয়, বিলের পানিতে ফেলা এসব টাকা আসলে অচল মুদ্রা।

গত মঙ্গলবার শাজাহানপুরের খোট্টাপাড়া ইউনিয়নের জালশুকা এলাকার খাউড়ার বিলের পানিতে বিপুল পরিমাণ কুচি কুচি টাকা পড়ে থাকতে দেখে সেখানে কৌতূহলী মানুষের ঢল নামে। এসব টাকার উৎস নিয়ে গুঞ্জন ও জল্পনাকল্পনা শুরু হয়। খবর পেয়ে ছুটে আসেন আইনশৃঙ্খলা রক্ষাকারী বাহিনীর সদস্যরা। সংবাদমাধ্যমগুলোও এ নিয়ে ব্যস্ত হয়ে পড়ে। পরে বাংলাদেশ ব্যাংক থেকে এগুলো অচল মুদ্রা বলে জানানোর পর কৌতূহলের অবসান হয়। তবে বিলের পানিতে পুরোনো টাকার নোট ফেলা পরিবেশসম্মত কি না, তা নিয়ে গতকাল বুধবার দিনভর নানা আলোচনা হয়েছে।

বাংলাদেশ পরিবেশ আন্দোলনের (বাপা) বগুড়া জেলা শাখার সাধারণ সম্পাদক জিয়াউর রহমান প্রথম আলোকে বলেন, টাকার নোট মুদ্রণের কাজে নানা রাসায়নিক উপাদান ব্যবহার করা হয়। নোটের কাগজও সাধারণ কাগজ নয়। আবার এসব নোট হাতবদলের সময় অনেক জীবাণু ও ময়লাও লেগে যায়। অচল নোট পরিকল্পিতভাবে ধ্বংস না করে এভাবে যেখানে–সেখানে ফেলে পরিবেশের ক্ষতি করা হচ্ছে। বিলের পানিতে এসব অচল নোট ফেলে দিয়ে বগুড়া পৌরসভা চরম দায়িত্বহীনতার পরিচয় দিয়েছে।

তবে বগুড়া পৌরসভার মেয়র এ কে এম মাহবুবর রহমান বলেন, অচল টাকাগুলো ভাগাড়ে ফেলার কথা। তিন ট্রাক টাকার মধ্যে দুই ট্রাক ঠিকই ফেলা হয়েছে। কিন্তু পৌরসভার ভাড়া করা ট্রাকটি অচল টাকার বর্জ্য বাংলাদেশ ব্যাংক থেকে গ্রহণ করার পর তা শাজাহানপুর উপজেলায় বিলের পানিতে ফেলেছে। এটি তাঁর অজ্ঞাতসারে হয়েছে। ভবিষ্যতে পৌরসভা অচল টাকার বর্জ্য ফেলার ব্যাপারে আরও সতর্ক হবে।

পরিবেশ অধিদপ্তরের রাজশাহী বিভাগীয় কার্যালয়ের পরিচালক মো. আশরাফুজ্জামান প্রথম আলোকে বলেন, অচল টাকা পানিতে ফেলায় মুদ্রণের রাসায়নিক উপাদান পানির সঙ্গে মিশে যাবে। এতে পানি দূষিত হবে। আবার টাকার মধ্যে একধরনের প্লাস্টিক থাকে। এই প্লাস্টিক যেখানে–সেখানে ফেললে পরিবেশ দূষিত হবে। আবার পোড়ালেও তা ৮০০ থেকে ১ হাজার ডিগ্রি সেন্টিগ্রেড তাপমাত্রায় পোড়াতে হবে। এ রকম তাপমাত্রায় পোড়ালে পরিবেশের ক্ষতি হবে। বাংলাদেশ ব্যাংক অচল টাকা ধ্বংস করার ব্যাপারে পরিবেশ অধিদপ্তরের কোনো পরামর্শ চায়নি। টাকার বর্জ্য দুই পদ্ধতিতে ধ্বংস করা যেতে পারে। একটা হলো এক হাজার ডিগ্রি সেন্টিগ্রেড তাপে পোড়ানো। আর একটি হলো ফেলনা কাগজের মতো কোনো শিল্পকারখানার সঙ্গে চুক্তি করে পুনর্ব্যবহার করা।

বাংলাদেশ ব্যাংকের বগুড়া কার্যালয়ের ভারপ্রাপ্ত নির্বাহী পরিচালক জগন্নাথ চন্দ্র ঘোষ বলেন, কেন্দ্রীয় ব্যাংকের নির্দেশনা অনুযায়ী ১ টাকা থেকে ৫০ টাকা পর্যন্ত বাতিল নোট পুড়িয়ে ধ্বংস করা হয়। ১০০, ৫০০ ও ১০০০ টাকার নোট কুচি কুচি করে কেটে ফেলে দেওয়ার নিয়ম। বগুড়া কার্যালয়ে কুচি করা আরও ১ হাজার ৬০০ বস্তা অচল টাকার বর্জ্য জমা রয়েছে। পৌরসভার সহযোগিতায় এসব অচল টাকার বর্জ্য ভাগাড়ে ফেলা হবে। বিলের পানিতে এসব টাকা ফেলে পৌরসভা কোনো ভুল করেনি বলেও তিনি দাবি করেন।

এভাবে অচল মুদ্রা বিলের পানিতে ফেলা নিয়ে প্রশ্ন তুলেছেন অর্থনীতিবিদ আবুল বারকাত। মুঠোফোনে তিনি প্রথম আলোকে বলেন, অচল টাকা পানিতে ফেলে দেওয়ার কোনো নিয়ম নেই। এই টাকাগুলো কীভাবে নষ্ট করা হবে, তার সুনির্দিষ্ট একটি নীতিমালা রয়েছে।</string>
</resources>
